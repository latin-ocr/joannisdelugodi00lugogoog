74

Quid. quaudo
cambium eat

magnasun-

4¹6

sibi assumeret, dum acceptat tuas litteras
et debitorem se constituit Petro pro summa
a te designata; jam tunc majorem procul
dubio titulum haberet accipiendi provisio·
nem, quam quando solvit realiter ex pecu·
niis tuis quas habet. Non videtur ergo dam·
naudus hic mercatorum et respondentium
usus circa provisiones in recambiis; de quo
etiam videri possunt Filliucius tract XXXV.
part. 11. cap. x. n. 471. Romualdus Coli, An-
tonius de Salvatore, Boninsignius, Scaccia,
et alii apud Dianam to 1. tract. de contract.
res 7. et 8.

Dubitatur tamen quint0, circa hoc ipsum,
an juste accipiantur hae pensiones in eadem
proportione, quando cambium est summae
longe majoris : hoc est, an sicut ex cambio
centum aureorum accipitur tertia pars aurei
ad provisionem, ita ex cambio centum mille
aureorum accipi possint 333. aurei pro pro-
visione, qui faciunt tertiam partem mille
aureorum. Negant aliqui, quos tacito no-
mine refert Diana ubi supra resolut. 10. quia
non crescit labor respondentis crescente sum·
ma cambii ε eodem enim labore expediun-
tur litterae pro majori, ac pro minori sum-
ma; ergo non debet adeo crescere merces
laboriS, quae est provisio. Hoc tamen argu-
mentum probaret, nec pro uno millione au-
reorum dandam esse provisionem, nisi ter-
tiam partem unius aurei, sicut daretur pro
cambio 100. aureorum , quod tamen ridicu-
lum esset. Fatendum ergo est, majorem pro-
visionem accipi posse pro majori summa, ut
concedit Scortia in bulla Pontis. Epitom. 107.
theorem. 291. dicenS, ex uno millione accipi
3333. et alii idem supponunt, dum univer·
saliter dicunt, pro singulis centenariis de·
beri tertiam partem unius aurei, Romualdus
Coli, et Scaccia apud Dianam ubi supra.
Ratio autem esse potest, quia provisiones
illae dantur ad stipendium respondentis, qui
huic muneri ex officio attendit, et ex eo de-
bet pro dignitate vivere. Non potuit autem
melius hoc stipendium interillos dividi, qui-
bus respondens inservit, quam si singuli ad
stipendium illud concurrant plus, vel minuS,
prout plus, vel minus eorum interest dili·
gentia, et munus respondentis. Multo autem
plus interest illud munus respectu iliius qui
cambium accipit centum mille aureorum,
quam illius qui cambium accipit centum au-
reorum, ergo multo plus debet ille, quam
bic concurrere ad stipendium responden-
tis. Sic enim stipendium etiam notarii divi-

DE JUSTITIA m* JURE

ditur inter eos quibus instrumenta conficit,
et plus solvit, qui scripturam petit majoris
momenti, quam qui minoris; quia aequum
erat, ut ad stipendium notarii plus contri-
bueret, qui majus interesse in ejus opera
habebat. Adde, diligentiam ipsam respon-
dentis in cambio majoris summae plus va-
lere; quia sicut plus periculi esse potest, si
in eo expediendo erret, sic diligentia et at·
tentio ad majus illud periculum vitandum
plus videtur valere. Sicut medicus in cura-
tione morbi magis periculosi plus stipendii
exigere posset, quam in alio morbo, in quo
error minus periculi afferre potuisset. His
consentire videri posset Salas dub. xxxxv.
cum aliis, quos affert : sed ibi non tam agit
de provisionibus, quam de pretio cambii,
seu de mercede, quae campsori datur ob ma-
J'oris summae cambium, seu trajectionem, de
qua non videtur esse dubium quod major
esse debeat pro majori summa, quidquid alii
judicent, quos affert idem Salas loco ci-
tato.

Dubitatur sext0, an petenti pecunias a
campsore, et offerenti cambium in alio loco
cum lucro, possit campsor dicore : Nolo dare
ad hunc locum sed ad illum alium, et hoc,
eo quod ad illum alium locum pretium cam-
bii majus est, et plus ita lucrabitur. Negare
videtur Salonius tract. de cambiis, qu. lv.
art. 11. controv. 13. quia cum injuria cam-
psarii suis commodis prospicit, eumque co-
git solvere‚ ubi minus commode potest. Alii
tamen distinguunt, si enim campsor ex offi-
cio tenetur petentibus ad cambium dare,
non potest petenti cambium ad unum locum,
offerre ad alium, etnegare ad illum ubi etiam
pecunias vel correspondentes habet. Si vero
ex officio ad id non tenetur, potest uti jure
suo, et nolle dare cambium ad illum locum,
sed ad alium si in illo etiam campsarius pe·
cuniam vol correspondentem habeat, alio·
quin enim cambium esset siccum et fictum,
atque adeo injustum. Ita Salas cum aliis,
quos affert dub. x1.111. Filliucius 11. tom. tr.
xxxv. part. 11. ca. x. nu. 473. etalii. Quod
in rigore verum videtum quia nemo obli-
gatur ad faciendum contractum ad libitum
alterius, sed potest alium contractum offerre
sibi viliorem, dummodo hic etiam ex se lici·
tus et justus sit. Sic venditor volenti emere
vestes viliores potest dicere ε Nolo has tibi
vendere, sed illas alias magis pretiosaS, qua-
rum venditio majus lucrum mihi affert : nec
enim emptor cogitur a venditore ad illas

75

uode ⁴

inum le
tudndal

