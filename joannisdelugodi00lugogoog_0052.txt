¹67

42 DE JUSTITIA ΕΤ JURE

SEGTIO XI.

E ,ι’ quibus causis donatio revocari possit.

Loquimur de donatione completa, et post-
quam res donata-transiit in dominium dona-
tarii, unde a fortiori constabit de donatione
acceptata, sed nondum completa et perfecta,
quae ob easdem causas et facilius poterit re-
vocari. Prima ergo causa ad revocandam
donationem assignari solet ingratitudo dona·
tarii, quae causa locum habet in quinque ca-
sibus enumeratis in leg. ultim. C. de revo-
cand. donat. et in ἓ. Sciendum instit. de do-
nat. et quatuor priores ponunturin cap. ul-
tim. de donationibus.

Primus casus est, si donatarius atroces in-

1„ quam, ω, Jurias in donatorem effundat, quod intelligi-

cibus rovoca-
ri possit do-

natio ob in·
gratitudinem

tur de verbis injuriosiS, et hoc, sive donato-
re praesente ‚ sive absente : atrocitas autem,
et gravitas arbitrio prudentis judicanda est,
et regulae aliquae traduntur in ἓ. Atrox, in-
stit. de injuriis. Si autem non verbis sed fa-
ctis injuria illata sit, ut si cornua prae sori-
bus donantis appendantur, videri fortasse
posset, non comprehendi in hoc casu , quia
verba sola dicuntur effundi. Molina tamen
disp. 181. n. 1. cum aliis affirmat compre-
hendi, quod idem esset de quacumque alia
contra honorem donatoris atroci injuria. Quod
cum Gregorio Lopez probat ex leg. Hispana
X. tit. lv. partia v. quamdicunt ad hoc esse
commendandam3 quia de jure communi non
erat adeo expressum. Sed potuisset melius
de jure etiam communi id probari ex dicto
cap. ult. de donat. uhi non utitur Pontifex
verbo effundendi, sed generaliter dicit, si
sorte sibi atroces injurias inferre proesumpserit,
quae verba illas etiam alias injurias compre-
hendunn

Secundus casus est, si manusimpias in
donantem inferat, quod intelligitur de qua·
vis percussione , sive manu , sive ferro,
sive telo ‚ sive alio instrumento fiat, sicut
dici solet de manuum injectione violenta
in clericum ad incurrendam excommunica-
tionem.

Tertius casus est, si notabile detrimentum
bonis donatoris donatarius injuste intulerit:

non enim quodcumque detrimentum suffi-
ciens alias ad peccatum mortale sufficit; sed

requiritur notabile, uod lex illa ultima dixit
non levem sensum su stantioe donatoris impo-

nat .· jus autem canonicum in illo cap. ultim.
dixit ‚orave rerum suarum dmnnum; non ta-
men requiritur, ut aliqui valuerunt, quod
pertingat ad medietatem bonorum , sed ar-
bitrio judicis pensandum est, Molina putat,
sub his verbis comprehendi eum , qui dona·
tarium accusat de crimine , ob quod non le-
vem jacturam in suis bonis externis sit in-
cursurus, Hoc tamen , si intelligatur de sola
accusatione, non secuta postea bonorum ja-
ctura, falsum videtur ‚ stando saltem in jure
communi : nam lex civilis et canonica lo-
quuntur de damno in fortunis illato , non de
solum attentato , magis dubitari posset de
alio verbo in lege posite, nempe : es: insidiis,
quo videtur exigi quod damnum illud per in-
sidias inferatur. Sed verbum illud merito
omissum fuit in lege canonica, et fortasse
per errorem irrepsit in textum vulgatum le-
gis civilis , nam in aliis codicibus non inve-
nitur, sed loco illius verbis , ex insidiis suis,
legitur esc injuriis suiv, ut notatur in margine
ad textum illum 2 quae verba universalia
sunt, et comprehendunt quodlibet notabile
detrimentum injuste illatum in bonis dona-
toris.

Quartus casus est, si vitae periculum do·
natori intulit, quod intelligitur, si intulit per
se vel per alium ‚ nec requiritur quod mors
donatoris secuta sit, sufficit quod intulerit
periculum , non tamen sufficit quod pericu-
lum intulerit mutilationis, cum lex de solo
vitae periculo loquatur.

Quintus casus est , si donatarius non velit·
implere conventiones , seu gravamina ad
quae scripto aut verbo se in donatione obli-
gaverat. Qui casus continetur in dicta leg.
ult. in dicto autem cap. ult. de donat. omis-
sus est : fortasse quia hic non tam pertinet
ad gratitudinem, quam ad justitiam, ex qua
donatarius tenebitur observare gravamina
quae spoponderat. Aliquid tamen aliud addi-
tur praeter obligationem illam communem
justitiae3 nam ex justitia solum cogi potuis-
set donatarius ad observanda promissa; ex
vi autem praedictae legis poterit donator re-
vocare etiam donationem in poenam promis-
sionis non observatae ‚ quae est species etiam
aliqua ingratitudiniS, ut notavit bene Rebel-
lus lib. XVIII. q. lx. n. 3.

Circa hos quinque ingratitudinis casus ad·

168

